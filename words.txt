Nu gör Sveriges journalister verkligen allt för att smutskasta mig. Idag är det Expressen som skriver en lögnaktig artikel där de påstår att jag sprider felaktiga uppgifter.

Trots att föräldrar och lärare vittnar om att beslutet om att fira Lucia på den aktuella skolan togs först efter min text så slår Expressen fast att jag far med osanning.

Mina källor säger att kommunens version är en efterhandskonstruktion. Senast för en timma sedan fick jag mail från en förälder som berättade att barnen på den aktuella skolan kommit hem förvånade och berättat att det nu trots allt ska bli luciafirande.

Men Expressen litar mer på kommunen än på lärare och föräldrar. I sin iver att få hänga ut mig på deras förstasida struntar de helt i att ställa kritiska frågor till kommunen.

Det sjukaste i kråksången är att Expressen själva, bara för några dagar sedan, skrev en artikel om inställt Luciafirande på en annan skola som sedan visade sig vara fake news. Varför hänger inte Expressen ut sig själva?

Nu beskylls jag även för att en rektor får ta emot hot. Att någon får hot är givetvis beklagligt men inget som jag står bakom och som jag kan rå för. Jag gör bara mitt jobb.

Att jag nu får ta emot hot och trakasserier på grund av Expressens publicering struntar de däremot i när de slår upp mitt ansikte i tidningen på det här sättet.

Men Expressen gillar tydligen att skriva om hot. Därför undrar jag var Expressen befann sig när jag och min familj utsattes för dödshot. Varför rapporterade inte Expressen när poliser genomsökte min tomt efter bomber? Varför skriver de inte ett ord när personer ringer och hotar att döda min fru och mina barn?

Är det så att det inte passar in i deras agenda?

Jag vet inte vad Sveriges journalister på landets största mediebolag sysslar med just nu, men enligt mig borde de rannsaka sig själva innan de hänger ut andra på falska grunder.

Sprid gärna detta till de som just nu gör allt för att smutskasta mig.

Nu har jag tröttnat på allt skit som skrivs om mig. Idag har skvallersajten Nyheter 24 författat en artikel där de påstår att jag sprider falska rykten om uteblivet Luciafirande på en skola i Sverige.

Dessutom har någon nyttig idiot till journalist på Sveriges Radio fått för sig att göra samma sak.

Inte någon av dessa sajter har försökt nå mig vilket är grundregeln när man som journalist anklagar en person för något. Nyheter 24 har dessutom mage att skriva i sin artikel att ”Vi söker Joakim Lamotte”. Jag kan säga att inte en enda människa från denna slasksajt har sökt mig så att jag kan svara på deras anklagelser. De vågar troligtvis inte prata med mig.

Sanningen är att jag i söndags blev kontaktad av fyra föräldrar som bestämt sig för att hålla barnen hemma från den aktuella skolan 13 december för att skolan inte hade planer på att fira Lucia. Föräldrarna hade fått det berättat av lärare på skolan. Även jag fick detta bekräftat av en lärare.

Med tanke på den senaste veckans debatt om Lucia i skolor ser jag ett nyhetsvärde i detta och kontaktar ansvarig rektor. När hennes svar uteblir publicerar jag artikeln eftersom jag har fem källor - fyra föräldrar och en lärare. En av föräldrarna valde dessutom att låta mig intervjua henne helt öppet. Nyhetsvinkeln ligger i att föräldrar tänker hålla barnen hemma om det inte blir Luciafirande på skolan.

Därefter får jag mail av rektorn som då inte känner till huruvida det skall firas Lucia. På måndagen återkommer hon med svaret att Lucia kommer att uppmärksammas på skolan. Jag uppdaterar min artikel med hennes svar så att de som går in och läser skall få reda på att Lucia nu trots allt kommer att firas på skolan.

Mina källor på skolan, föräldrar och nu ytterligare en lärare, menar dock att detta är en efterhandskonstruktion från rektorns sida och att planer på Luciatåg inte fanns när min text publicerades.

Trots att jag gjort allt rätt blir jag nu anklagad av andra journalister för att sprida fake news. Detta bygger de på uttalanden från rektorn, men till skillnad från mig har de inte pratat med lärare och föräldrar. De litar blint på rektorns ord.

Till skillnad från mig så bygger deras journalistik på att stå på maktens sida och naivt strunta i att ifrågasätta uppgifter från högsta instans.

Dagens journalistkår är sannerligen en drös lättlurade och förvirrade dårar som endast bryr sig om klick och delningar.

I lägen som dessa är jag otroligt glad att jag jobbar självständigt och slipper slicka min väg uppåt i det sliskiga svenska medieträsket.

”SKOLAN OFFRADE MIN KOLLEGA AV RÄDSLA FÖR ELEVER, FÖRÄLDRAR OCH NEGATIV PUBLICITET”

Förra veckan var det nyhetsrubriker i hela Sverige som handlade om en lärare i Gislaved som blottat sig för elever. Såväl Aftonbladet, Expressen, Sveriges Television som Lärarnas tidning berättade om en man som fått sparken efter att ha klätt av sig naken och sprungit runt bland elever på en skolresa.

Historien om läraren blev en av Sveriges mest delade nyheter och Gislaveds utbildningschef uttalade sig om varför han fick sparken som lärare:

– Det är olämpligt att uppträda så här om man har med elever att göra i vår verksamhet, det är en otrevlig situation för eleverna. De kände obehag när han gick omkring naken, säger Mats Spånberg till Värnamo Nyheter.

Men vad är egentligen sant i den här historien? Har mannen verkligen klätt av sig naken och sprungit runt på ett hotell och blottat sig inför elever på en skolresa?

De lärare från skolan som kontaktar mig berättar om något helt annat. De beskriver en kultur där föräldrar och elever har tagit makten över en räddhågsen skolledning.

En kvinnlig lärare berättar att hon var med på skolresan och ger en helt annan version än vad som tidigare framkommit. Hon menar att hennes kollega blivit anklagad och avskedad på falska grunder och att skolledningen inte velat lyssna på henne.

Allt började med att den manliga läraren skulle ordna en fjällvandring för elever på det naturvetenskapliga gymnasieprogrammet.

– Då kom han till mig och frågade om jag kunde följa med eftersom det är praxis att ha med minst två lärare, en kvinnlig och en manlig, säger den kvinnliga läraren jag pratar med.

Resan gick längs Kungsleden med övernattningar vid olika fjällstationer. Vid en av stationerna valde de att gå till bastun efter en kall dag på fjället, vilket enligt kvinnan är vanligt vid dessa fjällvandringar.

– Eftersom jag och min kollega inte tyckte det var lämpligt att basta ihop med eleverna så fick de basta själva, killar för sig och tjejer för sig. Vi valde istället en tid för både män och kvinnor för att inte riskera att beblanda oss med eleverna, säger kvinnan.

Det är då den omtalade incidenten sker. Medan de båda lärarna står i ett omklädningsrum, tillsammans med 30 andra fjällvandrare, och byter om så öppnar en elev dörren och ropar på läraren. Läraren vänder sig reflexmässigt om och eleven får då se honom utan kläder.

– Det var det enda som hände. Sedan anklagade föräldrarna min kollega för att ha blottat sig och krävde att han skulle få sparken. Och eftersom dagens föräldrar och elever har så mycket makt över lärare och rektorer så lyckades de.

MEN VARFÖR SKULLE FÖRÄLDRARNA GÖRA SÅ HÄR?

– Det har byggts upp en kultur på skolan där elever och föräldrar på ett aggressivt sätt försöker pressa lärare att ge höga betyg. När det inte funkar så blir det konflikter och då drar de sig inte för någonting. I det här fallet lyckades de avsätta min kollega.

Den kvinnliga läraren jag pratar med säger att skolledningen inte har varit intresserad av att lyssna på hennes version trots att hon var ögonvittne till händelsen, eftersom de är rädda för att få negativ publicitet. Istället avskedade de mannen under förnedrande former.

– Det är sorgligt. Han har jobbat som lärare hela sitt liv och är en av de bästa lärare jag träffat. Nu får han avsluta sin karriär på det här sättet. Det är ovärdigt, säger kvinnan.

Enligt henne har klimatet i de svenska skolorna förändrats de senaste åren. Makten har förskjutits till elever och föräldrar medan skolledningarna blivit fega och allt handlar om att inget negativt får komma ut i media.

– Det var samma sak när du skulle komma hit och föreläsa om sexuella trakasserier. Du blev avbokad eftersom skolan var rädd att det skulle uppstå debatt. De var även livrädda att du skulle avslöja att en av våra nyanlända elever hade försökt våldta en flicka på skolans toaletter. Jag är själv invandrare, men tycker ändå att man måste våga prata om detta, istället för att mörka det som skolan gjorde.

HUR ÄR STÄMNINGEN BLAND LÄRARNA PÅ SKOLAN NU?

– Vi är rädda allihop för att få sparken om vi säger som det är. Jag är rädd men vill ändå att du skriver om det här. Jag kanske blir av med mitt jobb, men någon gång i livet måste man visa civilkurage. Jag berättar om det här för min kollegas skull. Han mår otroligt dåligt just nu och förtjänar upprättelse.

(Jag har sökt Mats Spånberg som är utbildningschef i Gislaved och ansvarig för beslutet. Han har dock i skrivande stund inte återkommit.)

DELA GÄRNA DENNA NYHET!

Nu har alla gränser passerats. Vi skattebetalare får betala lyxlägenheter till kriminella medan politikerna struntar fullständigt i hemlösa pensionärer.

Det är dags att politikerna kliver ur sandlådan och slutar dalta med kriminella.

Dela gärna så att folk får upp ögonen för detta haveri.

LUCIAFÖRBUD PÅ SKOLA – NU HÅLLER FÖRÄLDRAR BARNEN HEMMA I PROTEST

I veckan har debatten om luciafirande gått het i Sverige och nu väljer Åsens skola i Mellerud att bojkotta Lucia helt och hållet. Luciaförbudet gäller såväl lågstadiet som mellanstadiet.

Med anledning av detta har jag under dagen blivit kontaktad av upprörda föräldrar som i protest kommer hålla barnen hemma.

VARFÖR HAR SKOLAN BESTÄMT ATT INTE FIRA LUCIA I ÅR?

– Det är lite luddigt. Vissa föräldrar har fått svaret att alla inte kan delta om de inte har råd med kläder. Men förra året lånade skolan ut till de som inte hade och vi är många som gladeligen ger bort det vi inte behöver, säger Ingrid Stewart som har barn på skolan.

– Sedan har det pratats om tidsbrist men det håller inte som argument. Häromveckan kom barnen hem med godis, efter att klasskompisarna med muslimsk bakgrund hade visat kort på Mecka och berättat om profeten Muhammed.

– Olika religioner och kulturer ska kunna leva sida vid sida tycker jag, och därför är det rimligt att tänka sig att påskens och julens traditioner också finns med, menar Ingrid Stewart.

MEN TROR DU ATT LUCIAFÖRBUDET HAR MED RELIGION ATT GÖRA?

– Jag misstänker det. Alla skulle inte känna sig välkomna med Luciafirande enligt skolan. Men i förra veckan firade skolan Muhammeds resa till himmelriket utan att ens informera oss. Religioner ska kunna leva sida vid sida. Då kan man rimligtvis inte välja bort kristna berättelser och firande, säger Ingrid Stewart.

ÄR LUCIAFIRANDET VIKTIGT FÖR DINA BARN?

– Ja, min dotter var jätteledsen och grät när hon berättade om det för mig. Även min son var ledsen.

VAD SKA NI FÖRÄLDRAR GÖRA NU?

– Vi är några som tänker ta ledigt från skolan den 13:e december och istället fira Lucia hemma hos oss alla tillsammans. Imorgon bitti kommer vi meddela skolan detta. Alla är välkomna, säger Ingrid Stewart.

UPPDATERING
Via mail låter nu rektor Lena Andersson meddela att Lucia trots allt kommer att uppmärksammas på skolan, men att detaljplaneringen inte är klar ännu. Föräldrar jag pratar med menar att det här är en efterhandskonstruktion från skolans sida.
